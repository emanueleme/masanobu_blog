---
title: Cowspiracy – un documentario che apre gli occhi
draft: false
date: 2017-07-20T14:24:11.000Z
categories:
  - Agricoltura naturale
tags:
  - ambiente
  - animali
  - Cowspiracy
  - gogreen
  - Green
  - natura
  - revolucion
  - sostenibilità
  - veg
---
<p style="text-align: left;">
  Un problema che ho notato quando si parla di Cambiamento Climatico è che non si sa mai dove guardare, conseguentemente, dove cercare per trovare soluzioni. Spesso è difficile individuare i fenomeni più importanti che ne sono la causa, il problema è talmente vasto che sembra di difficile soluzione.
</p>

<p style="text-align: left;">
  Credo che la maggior parte delle persone, quando si citano i &#8220;problemi ambientali&#8221;, pensino al Cambiamento Climatico, ma questo è solo uno dei problemi. Altri problemi importanti sono la perdita di suolo, l&#8217;inquinamento delle acque superficiali e sotterranee, la perdita di biodiversità (distruzione degli habitat ed estinzione delle specie), inquinamento del suolo, dell&#8217;aria ecc. Queste problematiche vengono definite con &#8220;La Questione Ambientale&#8221; oppure, come avviene spesso oggi, unificate nel &#8220;Cambiamento Climatico&#8221; perchè esse sono intrinsecamente legate tra loro. Sono &#8220;legate&#8221; vuol dire che l&#8217;una influisce l&#8217;altra, in una sorta di degradamento complessivo. è importante che gli sforzi per migliorare le cose siano focalizzate e centrino velocemente il cuore del problema.
</p>

<p style="text-align: left;">
  Il documentario &#8220;Cowspiracy&#8221; (che consiglio) da sicuramente una prospettiva nuova del problema e mette alla luce una enorme fonte di inquinamento: l&#8217;allevamento di bestiame a scopo alimentare. Questo è un contributo importantissimo a molti tipi di inquinamento, è una grandissima fonte di gas Metano che è una gas serra circa 270 volte più efficace del Diossido di Carbonio. Inoltre, per allevare, si consumano enormi quantità di suolo e di acqua. L&#8217;allevamento è nettamente la voce più importante nel consumo di queste risorse.
</p>

<p style="text-align: left;">
  Dopo aver visto questo documentario ho realizzato ancora di più, ancora un volta, che forse la soluzione a molti problemi ambientali non è molto distante. Nessuna tecnologia ci salverà, nessuna norma. Solo la consapevolezza e la disponibilità a cambiare stile di vita. Mangiare molta meno carne e latticini (se non niente), spostarsi di meno, comprare a chilometro zero, l&#8217;auto-produzione, il riciclaggio. Questo viene da noi,  non dai governi, non dalla comunità scientifica.
</p>

<p style="text-align: left;">
  Ci sono vari movimenti di &#8220;decrescita&#8221; nel mondo. Questi non sono violenti o prepotenti nell&#8217;emergere. Non è nella loro natura, ma stanno prendendo piede.
</p>

<p style="text-align: left;">
  é importante anche condividere la conoscenza di questi fatti. è importante condividere in generale. Questa è la tecnologia che forse ci salverà, la consapevolezza che il pianeta è condiviso, che le nostre vite sono condivise. Che non c&#8217;è un &#8220;io&#8221; senza gli altri, che non c&#8217;è un &#8220;io&#8221; senza ciò che ci circonda.
</p>

&nbsp;
